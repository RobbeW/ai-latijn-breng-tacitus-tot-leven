# **Lesproject AI & Latijn - Agrippina**

<img src="/afbeeldingen-github/Agrippina Artwork II Notebook copy.png"/>

**Dit lesproject werd ontwikkeld door [Robbe Wulgaert (Sint-Lievenscollege Gent)](https://robbewulgaert.be), Florian Debaene en Laurens Van Daele (Studenten Educatieve Master Grieks-Latijn UGent). Dit in het kader van het vak 'Vakdidactiek B'. Dit project is een doorontwikkeling van het lesproject ['AI & Klassieke Talen - Breng de Romeinse keizers terug tot leven'](https://www.robbewulgaert.be/onderwijs/ai-klassieke-talen-breng-de-romeinse-keizers-tot-leven) en is gebouwd op eerder werk, namelijk *'First Order Motion Model for Image Animation*.** 

## **Inleiding**
Ter afronding van de lectuur van Tacitus’ Annales XIV 1-9 maken de leerlingen een creatieve opdracht, met behulp van ‘Artificiële Intelligentie’. Artificiële intelligentie (of AI) is aan een opmars bezig. Het zorgt voor doorbraken bij zelfrijdende auto’s, het zorgt voor een gepersonaliseerde kijkervaring bij diensten zoals Netflix, het bepaalt wat we zien op sociale media ... en het versnelde ook de creatie van deepfakes. Een samentrekking van deep learning (een leermethode binnen machine learning) en fake news. Dat klinkt niet al te best en dat is het ook niet. Meer dan 95% van alle deepfakes worden gemaakt met kwade bedoelingen, zoals misinformatie of wraakporno. **Wij hopen met dit project een positief verhaal te schrijven voor deze technologie!**

In deze opdracht worden de leerlingen uitgedaagd om zélf in de huid van de personages die worden opgevoerd in Tacitus’ Annales XIV 1-9 te kruipen, met behulp van AI. Hierbij zullen jullie een monoloog opnemen waarin je in directe rede (“gesproken tekst”) het verhaal van één personage vertelt. Vanuit het ik-perspectief geven leerlingen de essentie weer van wat we over dit personage te weten komen in Tacitus’ tekst. Leerlingen leven zich hierbij zo goed mogelijk in om de juiste gevoelens en gedragingen van het personage over te brengen: sommige personages zullen meer woordelijke invulling en creativiteit nodig hebben dan anderen. 

Deze monoloog wordt opgenomen en door de AI omgezet in een deepfake. Deze deepfake wordt gebaseerd op AI-reconstructies van oude Romeinse standbeelden en bustes. 

## **Voorbeelden**

## **Doelstellingen**
Dit project is ontwikkelend om een brug te slaan tussen twee ogenschijnlijke tegenpolen, namelijk de **Klassieke Talen** en moderne computertechnieken en programmeertalen. Het wil de leerling een inleiding geven in de wereld van **artificiële intelligentie**, tonen wat de mogelijkheden maar ook de gevaren zijn ervan. Wij willen deze technologie aanwenden om een positief verschil te maken! 

Er worden via deze aanpak ook enkele **leerplandoelstellingen bereikt**, namelijk: 

### **Reeds bereikte doelstellingen:**
* LPD 3 De leerlingen lezen Latijnse tekstfragmenten voor volgens de algemene regels van de Latijnse uitspraak met aandacht voor articulatie, de lengte van klinkers en de juiste klemtoon. → aandacht voor de uitspraak wordt bereikt a.d.h.v. de Latijnse tekst die de leerlingen correct moeten voordragen  

* LPD 36 De leerlingen verwerken aspecten van de klassieke oudheid of latere periodes op een creatieve manier. 

### **Bijkomende doelen:**
De leerlingen lezen eerst een fragment in het Latijn en leiden de betekenis hiervan af. Dit fragment dragen ze dan voor in de deepfake video. Om het fragment goed te kunnen voordragen, is het cruciaal dat de leerlingen de tekst goed begrijpen: zo weten ze bijvoorbeeld waarop ze moeten focussen tijdens het voordragen. Dit kan a.d.h.v. volgende leerplandoelen:  


* LPD 16: De leerlingen reflecteren over de volgorde van woorden en zinsdelen om tot beter tekstbegrip te komen. 

* LPD 17: De leerlingen benoemen het verband tussen leeseenheden en tussen zinnen op basis van signaalwoorden en door verwijswoorden te concretiseren. 

* LPD 18 De leerlingen leiden uit de context een passende woordbetekenis af. 

* LPD 19 De leerlingen bewaken hun leesproces en sturen bij waar nodig.  

* LPD 20: De leerlingen maken doeltreffend gebruik van een (digitale) woordenlijst, een grammaticaal referentiekader of andere hulpmiddelen. 

* LPD 21: De leerlingen laten zien dat ze de tekst begrepen hebben.  

### **Extra Doelstellingen:**
Eventueel is het ook mogelijk om teksten in versvorm te lezen, bijvoorbeeld een dactylische hexameter. Daar past dit leerplandoel goed bij:  

* LPD 24: De leerlingen passen de basisregels toe van prosodie en metriek als hulpmiddel bij tekstreflectie. 

Binnen dit project komen ook andere personages aan bod binnen de Romeinse beschaving, zoals slaven. Hier sluit volgend leerplandoelstelling bij aan: 

* LPD 33: De leerlingen lichten diversiteit binnen de bestudeerde maatschappij toe. 

## **Gebruik:**
Bij dit project horen enkele lesmaterialen, zoals: 
* een werkbundel voor de leerlingen; 
* een informatiebundel voor de leerkracht; 
* een digitale Colab Notebook. 

Alle lesmaterialen zijn te vinden via volgende websites: 

## **Ik wil dit in de klas! Wat moet ik doen?**
Hiervoor neem je contact op met **Robbe Wulgaert** [via deze link.](https://robbewulgaert.be/contact) 


## **Bron AI-reconstructies:** 

### **Referentie: Panagiotis Constantinou**
Reconstructies op basis van beelden en bustes, gemaakt door middel van een computeralgoritme en beschikbaar gesteld via YouTube door [Panagiotis Constantinou](https://www.youtube.com/channel/UCgokSYCEqZE_yVLswO1vPXg). 

### **Referentie: First Order Motion Model for Image Animation**

This repository contains the source code for the paper [First Order Motion Model for Image Animation](https://papers.nips.cc/paper/8935-first-order-motion-model-for-image-animation) by Aliaksandr Siarohin, [Stéphane Lathuilière](http://stelat.eu), [Sergey Tulyakov](http://stulyakov.com), [Elisa Ricci](http://elisaricci.eu/) and [Nicu Sebe](http://disi.unitn.it/~sebe/). 

